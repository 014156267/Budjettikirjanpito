### Käyttöohjeet

Ohjelmassa on tekstikäyttöliittymä ja ohjelma syöttää jatkuvasti ohjeita, miten edetä. Ohjelmassa syötteet ovat pääsääntöisesti numeroita, joita syöttämällä (=kirjoita haluamasi syöte ja paina enter) pääset etenemään.

Ohjelmassa on mahdollista henkilöitä, perheitä ja yrityksiä. Kaikilla edellämainituilla käyttäjätyypeillä on käyttäjätunnus ja salasana. Lisäksi henkilöllä on etu- ja sukunimi, perheessä on monta henkilöä ja yrityksellä yritystunnus. Kun luot uutta tunnusta, ohjelma pyytää sinua syöttämään näitä. Käyttäjätunnus on uniikki eli ohjelma tarkistaa, ettei ole kahta samaa käyttäjätunnusta.

Aluksi ohjelma tarjoaa mahdollisuuden luoda uuden käyttäjän tai kirjautua sisään. Mikäli et ole tunnusta luonut, sinun tulee syöttää 1. Tämän jälkeen pääset valitsemaan, haluatko luoda henkilön, perheen vai yrityksen. Kun syötät haluamasi profiilityypin, ohjelma kyselee tarvittavia asioita. Lopuksi ohjelma ilmoittaa uuden käyttäjän luomisen onnistumisesta ja kirjaa käyttäjän sisään. Uusi käyttäjä tallennetaan automaattisesti myös tietokantaan, eli mikäli käyttäjän luonnin jälkeen lisäät käyttäjälle tapahtumia ja tämän jälkeen kirjaudut ulos ja ohjelma kysyy, tallenetaanko muutokset, niin vastatessasi ei (syöttämällä e), käyttäjä säilyy kuitenkin tietokannassa. Tallennus koskee siis ainoastaan käyttäjän tapahtumissa tapahtuvia muutoksia. Mikäli luot perheen, ohjelma kysyy ennen perheen käyttäjätunnuksen ja salasanan määrittämistä henkilöitä, jotka haluat luotavaan perheeseen kuuluvan. Perhettä luodessa siihen kuuluvat henkilöt on siis oltava luotuna. Henkilöitä lisätessä perheeseen ohjelma kysyy lisättävän henkilön käyttäjätunnusta ja tämän jälkeen salasanaa. Mikäli et halua kirjautua etkä luoda tunnusta, ohjelma sulkeutuu syöttämällä x.
HUOM! Luonnin jälkeen luotu käyttäjä tallennetaan automaattisesti myös tietokantaan, eli mikäli käyttäjän luonnin jälkeen lisäät käyttäjälle tapahtumia ja tämän jälkeen kirjaudut ulos ja ohjelma kysyy, tallenetaanko muutokset, niin vastatessasi ei (syöttämällä e), käyttäjä säilyy kuitenkin tietokannassa. Ohjelman tallennusominaisuus koskee siis ainoastaan käyttäjän tapahtumissa tapahtuvia muutoksia.

Kun olet kirjautuneena, sinulla on mahdollisuus lisätä ja poistaa tapahtumia. Lisäyksessä ohjelma pyytää sinua valitsemaan uuden tapahtuman tapahtumatyypin (ostos, tulo, velka, säästö). Kaikilla tapahtumilla on selitys eli selostus siitä, miksi tuote ostettiin tai miksi velka otettiin, sekä määrä, joka tässä ohjelmassa tarkoittaa ostoksen kohdalla hintaa, tulon kohdalla tulon suuruutta, velan kohdalla lainattua summaa ja säästön kohdalla säästettävää tavoitesummaa. Näiden lisäksi tulolla on maksaja, velalla lyhennysaika (kuukausina) ja vuotuinen korkoprosentti, ja säästöllä kuukausimäärä (säästöjakson pituus) ja -summa (summa, joka kuukaudessa tulisi säästää). Velalla ja säästöllä on myös aihe, koska selitys saattaa olla pitempi näiden kohdalla, kuin tulolla ja ostoksella. Ohjelma ohjaa sinua näidenkin syöttämisessä. Lopuksi ohjelma palaa kirjautuneena olevan käyttäjän päävalikkoon.
Tapahtuman poistossa ohjelma kysyy ensin tapahtumatyyppiä ja tämän jälkeen listaa käyttäjän valitseman tapahtumatyypin tapahtumat numeroituna listana ja pyytää käyttäjää syöttämään poistettavan tuotteen järjestysnumeron eli sen numeron, miksi poistettava tapahtuma on listassa numeroitu.

Ohjelmasta saa myös erilaisia tulosteita, kun kirjautuneena ollessa syöttää päävalikossa 3. Voit tulostaa kaikki tapahtumat, kaikki tietyn tyypin tapahtumat tai tarkastella yksittäisten tapahtumien tietoja. Lisäksi on mahdollista saada käyttäjän kaikkien tulojen ja menojen summa sekä niiden erotus. Mikäli käyttäjä on perhe, ohjelma tarjoaa myös mahdollisuuden laskea perheen henkilöiden ostokset, velat ja tulot yhteen.

Kirjautuessa ulos ohjelma kysyy, tallenetaanko muutokset. Vastatessasi k kaikki tapahtumissa tehdyt muutokset tallentuvat ja kirjautuessasi ensi kerralla sisään, jatkat juuri siitä mihin jäit.

Käyttäjän poistossa ohjelma kysyy salasanaasi ja tämän jälkeen ohjelma kirjaa sinut ulos ja poistaa käyttäjän sekä kaikki tämän tapahtumat tietokannasta.